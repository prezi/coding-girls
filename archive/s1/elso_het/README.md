
# Elso lépések

A kurzus során a Processing programnyelvet (<http://processing.org/>) fogjuk használni.

![Processing icon](http://i1.wp.com/blog.ollieglass.com/wp-content/uploads/2011/12/processing.png)

Ha szeretnéd önállóan is követni az órák menetét, első lépésként telepítened kell a Processinget. Ne aggódj, nem lesz nehéz!

1. Menj a letöltésekhez! 
2. A következő oldalon kiválaszthatod, szeretnél-e adakozni a Processing fejlesztőinek (nem szükséges adakoznod - ekkor válaszd a No donation lehetőséget, de ha szeretnél, nyugodtan). 
3. Miután kiválasztottad az egyik lehetőséget, megjelenik a "Download" lehetőség. Kattints rá, töltsd le a file-t!
4. A letöltött file egy tömörített mappa. A telepítés tulajdonképpen annyi lesz, hogy ezt a file-t kicsomagoljuk. A kicsomagolás után a mappában lesz egy Processing nevű futtatható file. Erre kattintva elindíthatod a Processing szerkesztőfelületét.

### JavaScript modul beállítása

A jobb felső sarokban található egy gomb, ami azt mutatja, milyen módban fut a Processing. Ez kiindulásként **Java**-ra lesz állítva. Ezzel szemben mi a kurzus során **JavaScript** módban fogjuk használni a Processinget. Ennek beállításához a következő lépésekre lesz szükség:

1. Kattints a gombra. Ekkor megjelenik egy kis ablak, ahonnan valaszthatsz a rendelkezésre álló módok közül.
2. Ha van a listában JavaScript mode, válaszd ki! Kész is vagyunk.
3. Ha nincs a listában JavaScript mode, akkor kattints az AddMode gombra, és válaszd ki a JavaScript módot telepítésre. Ha végzett, indítsd újra a Processinget, és a 2. pontnak megfelelően állítsd be a JavaScript módot.

Ha a javascript módot beállítottad, a programjaid a böngésződben fognak futni.

### Hogyan futtatunk egy programot?

1. A kódot beírjuk a Processing szerkesztőjébe.
2. Elmentjük.
3. A play gombra kattintva futtatjuk a programot. (Ami majd a böngészőben fog futni.)